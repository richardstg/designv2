---
---
Rapport kmom06 - designprinciper utvärdering
=========================
Uppgiften var att välja tre webbplatser och sedan göra en utvärdering av dem utifrån aspekten designprinciper.

Urval
-----------------------
Urvalet för undersökningen utgjordes av tre olika webbplatser, och sajterna valdes ut med utgångspunkt i IDG:s senaste undersökning från 2019, där de 100 bästa svenska sajterna, tjänsterna och apparna listades. Företagen som ligger bakom webbplatserna är svenska och verkar i huvudsak i Sverige. Urvalet för undersökningen begränsades till webbplatser inom hälsa/sjukvård, och företagen/organisationerna som valdes var Lifesum, Doktor.se och Akademiska Sjukhuset.

Metod
-----------------------
I undersökningen användes dokumentet ”Visual Literacy”:s definition av designprinciperna, vilka enligt författarna är: balans, perspektiv, harmoni, unity, rörelse och variation.

För designelement användes målaren och designteoretikern Maitland E. Graves definition, vilka enligt honom är: linjer, riktning, form, storlek, textur, värde och färg. Till definitionen har även space lagts till.

Resultat
-----------------------
###Lifesum
[FIGURE src=image/Screenshot_Lifesum.png caption="Screenshot av Lifesums startsida"]

Lifesum är ett vinstdrivande företag som hjälper sina kunder att leva mer hälsosamt och gå ner i vikt. När man besöker webbplatsen märks det av ett fokus på att värva nya kunder, vilket verkar vara huvudsyftet.

Webbplatsen har en flat design som är ganska färgglad. Man överöses inte av en massa text och material, utan man har valt ut det viktigaste och hållit det relativt minimalistiskt. Knapparna för att skapa konto och köpa tjänsten sticker ut och det är tydligt att det är dit man vill styra besökaren.

Jag anser att sidan uppfyller syftet väl. Genom att hålla det enkelt och ge besökaren relativt få alternativ styr man den dit man vill. Materialet är kortfattat men varierat, och säljer in tjänsten på olika sätt. Viktnedgång ses av många som något jobbigt, och det känns som att man vill avdramatisera processen. Sidan förmedlar med sin färgsättning och bilder på leende människor och figurer en energisk och positiv känsla.

En designprincip som utmärker webbplatsen är balans, och man har utnyttjat både symmetrisk och asymmetrisk balans beroende på sektion. Den balansen vidhålls även responsivt för mindre skärmstorlekar. En annan designprincip som kännetecknar den är variation. Man varvar text med bilder och varierar deras storlek, och layouten skiljer sig åt för de olika sektionerna. ”Call to action”-knapparna sticker tydligt ut från resten av innehållet och gör det enkelt för besökaren att identifiera dem. Det designelement som utmärker sig är färg. Man har även använt böjda linjer för att avskilja mellan sektioner. Storlek är ett annat designelement som utnyttjats, där vissa objekt utmärker sig som mindre/större än andra.

Designen för undersidorna skiljer sig egentligen inte åt från startsidan. Man har använt andra färger, men med samma ton, och stilen är fortfarande flat, energisk och relativt minimalistisk.

###Doktor.se
[FIGURE src=image/Screenshot_Doktor.png caption="Screenshot av Doktor.se:s startsida"]

Doktor.se är ett vinstdrivande företag i form av en digital vårdgivare, som även äger fysiska vårdcentraler. På webbplatsen är det huvudsakliga syftet att informera om och sälja in tjänsten samt att få besökaren att ladda ner appen.

Webbplatsen har en turskos monokromatisk kombinerad med akronomatisk färgsättning, där rosa används som accentfärg. Bortsett från vissa perpektivskapande bilder har den en relativt flat och minimalistisk design.

Jag anser att designen överenstämmer med webbplatsens syfte. Liksom förra webbplatsen har den skalats ner sidan till det viktigaste, vilket gör att besökaren inte överväldigas av information. Huvudsyftet verkar vara att sälja in tjänsten och på så vis på besökaren att ladda ner appen. ”Call to action”-knappen för detta sticker ut genom att ha en annan färgsättning. Webbplatsen innehåller färg, men inte någon stor blandning, utan en turkos färg som kan relateras till en sjukhusmiljö. Detta tror jag gynnar webbplatsen då den tillhandahåller en sjukvårdstjänst, och då finns det skäl att vara något mer steril och nedtonad i jämförelse med en tjänst för viktnedgång.

Webbplatsen är som sagt relativt flat, men använder sig av designprincipen perspektiv på ett flertal ställen. Detta görs genom att ha objekt som överlappar andra och bilder som skapar djup samt reser sig ovanför bakgrunden. Webbplatsen upplevs även balanserad, både symmetriskt och asymmetriskt beroende på vilken sektion det handlar om, även responsivt. Sektionerna är även relativt varierade. Ett designelement som används är negativt space, där korta texter med tillhörande illustrationer omges av ett stort vitt område. Man använder även raka linjer för att skilja mellan sektioner. Form är ett annat designelement som flitigt utnyttjas genom illustrationerna på webbplatsen. Även färg till viss del, vilket nämts tidigare.

Övriga sidor skiljer sig inte nämnvärt åt i avseende på designprinciper. Den balanserade, enkla och minimalistiska stilen finns även där, och färgsättningen är exakt densamma. Dock utnyttjas inte perspektiv till lika stor grad.

###Akademiska sjukhuset
[FIGURE src=image/Screenshot_Akademiska.png caption="Screenshot av Akademiska Sjukhusets startsida"]

Akademiska sjukhuset ägs av Uppsala läns landsting. Syftet med webbplatsen är att informera om sjukhusets tjänster och hjälpa besökaren att hitta till rätt typ av vård.

Webbplatsen har en flat design och upplevs som ganska modern, och den känns mer myndig än de tidigare webbplatserna. Man använder även relativt många bilder. Även fast webbplatsen tenderar åt det minimalistiska hållet upplever jag att det finns mer information än på de två tidigare webbplatserna. Det finns inte heller en lika tydlig ”slussning” av besökaren mot att ladda ner en app eller köpa en tjänst. Färgsättningen är relativt sparsam med blått och rött, men mest är det vitt.

Jag anser att man har lyckats rätt väl med designen och att den gynnar syftet. Fast det är en webbplats inom den offentliga sektorn tycker jag inte att den känns stel eller tråkig. Den upplevs inte heller som för utsvävande eller oseriös. Färgsättningen som används med stora partier blå och rött passar profilen för ett sjukhus, och de vita sektionerna bidrar med en steril känsla. Något som hade kunnat förbättras är kontrasten på text, som på vissa platser syns otydligt.

En designprincip som utnyttjas flitigt är perspektiv, och det är i huvudsak genom användningen av bilder. Detta skapar ett djup på webbplatsen. På bilderna visas även människor i rörelse, vilket är en annan designprincip värd att lyftas fram. Den upplevs även som balanserad, där bilder och texter vägs upp med lika vikt. Dock är detta något som inte fungerar fullt ut responsivt, utan faller sönder för vissa sektioner när skärmstorleken minskas. Webbplatsen är också ganska varierad, där sektionerna skiljer sig åt i designen. Ett designelement som används på webbplatsen är färg, där blått varvas med rött, och den röda färgen främst är på länkar och knappar.

Övriga sidor är väldigt lika startsidan i avseende på designprinciper. Man har mycket bilder som skapar rörelse och perspektiv, och innehållet balanseras upp jämt på båda sidor horisontellt.

Analys
-----------------------
Rent generellt påminner de tre sidorna om varandra relativt mycket. Designen kan för alla tre beskrivas som flat, och mer eller mindre minimalistisk. Samtliga har lagt ett relativt stor fokus på designprincipen balans, och för LifeSum och Doktor.se fungerade detta även bra responsivt. Variation i layouten för de olika sektionerna var också närvarande hos samtliga tre. Det bidrar till att göra webbplatsen mer livlig och intressant. Överlag var Lifesum och Doktor.se väldigt lika varandra, och det är förståeligt med tanke på att verksamheterna liknar varandra mer, i och med att båda är vinstdrivande. Sedan finns det såklart skillnader mellan viktnedgång och sjukvård, och det tycker jag också avspeglades i bland annat färgval på sidorna. Akademiska sjukhuset skapade rörelse och perspektiv på sidan genom att använda betydligt fler bilder än de andra. Det var också något som märkes av på laddningstiden. Möjligtvis är de inte lika rädda för att tappa besökare som de vinstdrivande företagen är. Perspektiv användes även av Doktor.se, med hjälp av former och bilder, men användningen av bilder var mer sparsam.

Referenser
-----------------------
IDG: [https://topp100.idg.se/2.39772/1.714254/topp100-2019-sveriges-basta-sajter](https://topp100.idg.se/2.39772/1.714254/topp100-2019-sveriges-basta-sajter)

Visual Literacy: [https://dbwebb.se/article/vl.pdf](https://dbwebb.se/article/vl.pdf)

Övrigt
-----------------------
Undersökningen och författandet av rapporten utfördes av Richard Stegersjö.
