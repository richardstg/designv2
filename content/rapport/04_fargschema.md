---
---
Rapport kmom04 - färgschema
=========================
Uppgiften var att välja tre webbplatser och sedan göra en analys av dessa. Det skulle fastställas vilken färgpalett som används på webbplatsen och utifrån det avgöra färgschemat. Likaså om accentfärger utnyttjats. Inom uppgiften skulle även typsnittet analyseras, och avgöras om det var serif eller sans-serif som använts. Slutligen skulle det analyseras om färgvalet och typografin ansågs lämplig för webbplatsens profil.

Urval
-----------------------
I undersökningen valdes tre olika webbplatser. Urvalet gjordes med utgångspunkt i IDG:s undersökning från 2018, där de 100 bästa svenska sajterna, tjänsterna och apparna listades. Företagen/institutionerna som ligger bakom webbplatserna är svenska och verkar i Sverige. För att undersökningen skulle kunna påvisa en viss variation av färgscheman valdes webbplatserna ut med detta i åtanke. Urvalet bestod av Pensionsmyndigheten, Ving och SAS.

Metod
-----------------------
För att analysera färgerna som använts på webbplatserna utnyttjades färgpipetten på webbläsaren Firefox Developer Edition. Hexkoden för färgerna kunde sedan sättas in i verktyget ”Adobe Color”. Därefter var det möjligt att avgöra vilken typ av färgschema som använts. För att analysera typsnittet användes inspektören i webbläsaren. Genom att ta pilmarkören och gå igenom textelementen var det möjligt att se vilken font som använts.

Resultat
-----------------------
#### Pensionsmyndigheten
[FIGURE src=image/Screenshot_Pensionsmyndigheten.png caption="Screenshot av Pensionsmyndighetens startsida"]

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #f18700">
<td style="height: 50px; width: 50px; background-color: #cc4202">
<td style="height: 50px; width: 50px; background-color: #b9348a">
<td style="height: 50px; width: 50px; background-color: #125687">
</tr>
</table>

På webbplatsen används ett analogt färgschema av två olika orangea färger. Den ena åt det röda hållet och den andra åt det gula. Man har även applicerat en blå komplementfärg till den gulorangea, som finns på vissa knappar och länkar. Det finns också en lila ”Tyck till” knapp fastnålad vid den högra kanten, och eventuellt skulle denna kunna betraktas som en accentfärg.

Typsnittet är ”Pensio”, med Arial och Helvetica som fallback-fonts. Fonten är av typen sans-serif. Detta gäller för all text, både rubriker och brödtext. När Pensio Font googlas hittas inte några direkta sökresultat, förutom en länk till Pensionsmyndigheten, vilket gör det troligt att fonten är specialanpassad för just dem.

Sidan är sobert färgglad och för mina tankar till hösten, vilket eventuellt rimmar väl med pensionen som ”ålderns höst”, och typsnittet känns ganska neutralt och myndigt. Jag anser därmed att det motsvarar profilen webbplatsen vill ha.

#### Ving
[FIGURE src=image/Screenshot_Ving.png caption="Screenshot av Vings startsida"]

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fd8d2b ">
<td style="height: 50px; width: 50px; background-color: #f37100">
<td style="height: 50px; width: 50px; background-color: #1d9886 ">
<td style="height: 50px; width: 50px; background-color: #db4857">
</tr>
</table>

De orangea färgerna utgör ett monokromt färgschema, i övrigt är det inte tydligt vilket färgschema som används på webbplatsen. Eventuellt skulle det kunna vara split-complement, med den turkosa som grundfärg och de orangea samt rödrosa som komplement. Dock utnyttjas den rödrosa såpass sparsamt att den nog snarare är att betraktas som accentfärg, och att färgschemat i det stora hela i själva verket är diskordant. Detta känns mest troligt.

Fonten för rubrikerna är ”ThomasHeadline” med Arial Black som fallback. Brödtexten är av typen ”Source Sans Pro” med Arial som fallback. Samtliga är sans-serif.

De orangea färgerna för tankarna till sol och värme, medan den turkosa får en att tänka på vatten. Typsnittet upplevs relativt neutralt, men samtidigt vilar det något lättsamt över det. Jag anser att de har lyckats väl i att avspegla webbplatsens syfte med semesterresor till solen.

#### SAS
[FIGURE src=image/Screenshot_SAS.png caption="Screenshot av SAS startsida"]

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000099 ">
<td style="height: 50px; width: 50px; background-color: #000066 ">
<td style="height: 50px; width: 50px; background-color: #006ee6 ">
<td style="height: 50px; width: 50px; background-color: #0017bf ">
</tr>
</table>

På webbplatsen finns i princip endast blått och i huvudsak har den ett monokromatiskt färgschema bestående av två blåa färger. Det finns ytterligare ett par blå färger som är analoga mot det monokromatiska färgschemat. Dessa färger används i huvudsak på knappar. Det analoga färgschemat utgörs av färger som ligger relativt nära varandra, så någon större färgvariation finns inte. Man har inte någon accentfärg.

Fonten på rubriker är ”Scandinavianblack” och för brödtext  ”ScandinavianRegular”, båda med Arial och Helvetica som fallbacks och av typen sans-serif. Detta verkar också vara en specialframtagen font för företaget.

Färgsättningen på webbplatsen matchar SAS blåa logotyp, och färgsättningen för tankarna till himlen, vilket passar väl in för flyg och verksamheten som bedrivs. Fonten är relativt neutral, modern och lämnar ett professionellt intryck. Jag tycker valen uppfyller webbplatsens syfte.

Analys
-----------------------
När jag valde bland sidor att ta med i undersökningen strävade jag efter att uppnå en viss variation av färgscheman, och det tycker jag någorlunda uppnåddes. Det som slog mig när jag letade var att monokroma färgscheman var vanliga. Några direkt triadiska kunde jag inte hitta. Det är möjligtvis något som går hand i hand med den minimalistiska trenden. Om sidorna innehöll mycket färg var dessa sällan skrikiga, utan lite mer nedtonade och diskreta. Troligtvis för att de skulle vara behagligare för ögonen.

Jag upplevde att samtliga webbplatser i undersökningen hade lagt en del tanke bland valen de gjort, och något annat kan man inte förvänta sig, då det rörde sig om stora och framstående organisationer. I färgvalen framgick detta tydligast, där jag tycker att det gick att se en tydlig koppling kring webbplatsen och organisationernas profil. Färgen på logotypen spelade också in i färgsättningen på webbplatsen, och då logotypen togs fram hade reklambyrån såklart också tänkt på hur dess färgsammansättning hörde ihop med profilen.

Typsnittet tycker jag kan vara något svårare att analysera. Detta då typsnittsvalet ofta tenderar att luta åt det neutrala hållet. Det verkar inte som att man är benägen att experimentera alltför mycket och därmed riskera att stöta bort besökaren. Samma sak gällde för övriga sidor som jag scannade igenom, men i slutändan valde bort. Då jag främst fokuserade på större organisationer med relativt breda målgrupper påverkade detta såklart även resultatet. Om jag hade valt bland webbplatser med en något smalare och mer nischad publik hade det troligt funnits en större variation bland fontvalen.

Referenser
-----------------------
IDG: https://topp100.idg.se/2.39772/1.698413/topp100-2018-sverige

Övrigt
-----------------------
Undersökningen och författandet av rapporten utfördes av Richard Stegersjö.
