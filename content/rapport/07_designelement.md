---
---
Rapport kmom06 - designelement
=========================
###Designelement
Det finns olika definitioner på vilka designelementen är. Enligt målaren och designteoretikern Maitland E. Graves definition är dessa: linjer, riktning, form, storlek, textur, värde och färg. Han hävdade att dessa element utgör grundmaterialen som all design byggs upp av. I uppgiften valde jag att ta avstamp i dessa och fokusera på linjer, textur, gradient (värde), form och färg. Jag valde även att ta med kontrast.
####Linjer
Jag valde att bygga vidare från temat jag gjort för KMOM05, vilket var ett mörkt tema. För att skapa lite mer dramatik valde jag att lägga en bakgrundsbild på body-elementet som är vit med svarta streck. Strecken leder blicken horisontellt, och vertikalt är strecken något mer markanta, vilket får blicken att vilja följa med nedåt på sidan. För att kontrasten mot texten fortfarande skulle vara tydlig valde jag att sätta inner-wrappens opacitet till 98 %, så att bakgrundsbilden fortfarande syns, men utan att vara distraherande. Linjer förekommer även som borders för att skapa separation mellan element och under rubriker.
####Textur
Bilden har en något matt textur, vilket fick mig att vilja bygga vidare på den känslan och flashbilden kändes som en lämplig plats. Där bytte jag ut den nuvarande flashbilden mot en bild av en matt svart, något gradierad yta, som matchar resten av färgsättningen. Flashbilden finns demonstrerad för sidorna "Redovisning", "Rapport", "Blogg" och "Verktyg". Det fick fungera som en kompromiss då jag använder en annan flashbild för uppgiften med designprinciper.
####Gradient
Gradienten på flashbilden fick mig att vilja utnyttja effekten även på header där navbaren finns. Där tog jag färgen som navbaren hade som bakgrundsfärg, och gradierade den mot färgen jag använder som borderfärg på sidan. Effekten är subtil, men jag ville inte överdriva och göra det alltför synligt. Detta lade jag även till som bakgrund för submenyerna i navbaren, med 98% opacitet. Slutligen applicerade jag samma gradient på footern.
####Färger och kontrast
För att skapa mer kontrast och liva upp sidan använde jag en turkos färgsättning på länkarna. Jag valde även att skapa kontrast med färg genom att färgsätta h4-rubrikerna för sidebars med orange färg.
####Form
I headern tog jag bort bilden av lövet och ersatte denna med en ny logotyp. Bilden har en viss 3D-effekt, utan att vara alltför utmärkande, och består av en sköld med ett ”R” på.
