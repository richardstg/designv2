---
---
Redovisning kmom02
=========================

Jag tycker att det har känts bra att arbeta med LESS och LESS-moduler. Det bidrar till att skapa en tydligare struktur, vilket jag uppskattar. Att man kan använda mixins och nesta selektorer gör att man kan spara på rader och slimma ner style-dokumentet. Nu har jag egentligen bara börjat med det, vilket gör att det fortfarande känns lite ovant. När jag har arbetat i det mer och blivit mer avancerad tror jag att fördelarna med det gentemot vanlig CSS kommer bli ännu mer tydliga.

Det är möjligt att jag har stött på Makefiler och make tidigare. Efter att ha arbetat med det i kursmomentet tycker jag att det på något vis känns bekant, men inte mer än så. Hittills är det i stort sätt endast ett kommando vi använt, ”make theme”, och det har varit väldigt enkelt. Jag förstår att när man utvecklar kan man ha stor nytta av byggverktyg som make. Man kan med en enkel kommandorad exekvera en mer komplicerad rad, eller flera rader, vilket gör att man sparar tid. Det gör också att man inte behöver memorera komplicerade kommandorader för att uppnå ett visst syfte. När kommandoraden är enkel som i make är risken också mindre för att man skriver fel, vilket bidrar till att ens ”flow” inte bryts på grund av sådant.

Att kompilera LESS till CSS var enkelt och det var inte så mycket jag reflekterade över kring det, förutom att det var just smidigt. Endast en kommandorad, ”make theme”, sedan var hade stylen uppdaterats. Komplileringen gick också relativt snabbt, så att behöva köra ”make theme” och vänta på kompileringen var inget som direkt störde arbetsprocessen. Men det är klart att det hade varit ännu bättre om CSS-dokumentet på något viss uppdaterats automatiskt. Hur vi hade gjorts utan make vet jag inte, och därför vet jag inte riktigt heller hur det annars kunnat göras och eventuellt hur mycket mer omständligt det hade blivit.

Temat och dess design ville jag skulle vara rent och enkelt. Jag ville även att det skulle vara ett mörkare tema. Det tilltalar mig mer då det är behagligare för ögonen än om det är för ljust. Vidare ville jag inte att sidan och bakgrunden skulle dra för mycket uppmärksamhet från innehållet och att texten tydligt skulle synas. Jag ändrade även vidden på inner-wrap-classen till 60% i stället för 800px, så att sidan blev mer responsiv. Navbaren har blivit responsiv genom att den döljs när vidden blir mindre än 700px, och vid den vidden blir hamburgermenyn synlig i stället. På så vis växlas det mellan dem beroende på skärmens storlek. Allt är inte perfekt än och jag hoppas på att kunna fortsätta förbättra sidan i kommande kursmoment.

I kursmomentet lärde jag mig en del om positionering av element. En sak jag tog med mig är att sätta”overflow: auto” när man använder sig av flytande element. Jag har hört om detta förut, men nu tror jag att jag kommer minnas det. Sedan lärde jag mig en del nytt om LESS och har en grund att stå på för kommande kursmoment. Jag lärde mig även om hur make fungerar och hur man kan använda kommandot theme för att kompilera LESS-filer till CSS. Detta är mina TIL:s för kursmomentet.
