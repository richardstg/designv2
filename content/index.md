---
title: "Me-sida i kursen design"
views:
    byline:
        region: main
        sort: 2
        template: anax/v2/block/default
        data:
            meta:
                type: single
                route: block/byline

---
Min me-sida i kursen design
=========================

[FIGURE src="image/me1.jpg?width=350" class="right article-pic-container" caption="Bild på Richard Stegersjö"]

Jag heter Richard Stegersjö och är 30 år gammal. Ursprungligen kommer jag från Borås, men den största delen av min uppväxt var jag bosatt i Skåne, närmare bestämt Helsingborg.

På gymnasiet läste jag det naturvetenskapliga programmet, och efter examen var jag i Frankrike, för att efterföljande år påbörja en utbildning inom industriell ekonomi på KTH i Stockholm. Efter studiernas avslut arbetade jag som konsult inom rekryteringsbranschen, där jag i huvudsak utförde rekryteringsuppdrag inom ingenjörsyrken, bl.a. inom bygg, industri och IT.

Efter att ha arbetat i några år kände jag att jag ville göra något annat. Valet att studera webbutveckling kom sig av att jag intresserar mig för teknisk utveckling och för vad den medför till samhället i stort. Jag tycket dessutom om att syssla med problemlösning och låta mig uppslukas av en viss uppgift. Min största passion är nog dock att bygga saker. Det är tillfredsställande att se hur något tar form från ingenting och utvecklas vidare till en färdig produkt. Inom webbutvecklingen hoppas jag få utlopp för detta.

Att kunna läsa utbildningen på distans var ett stort plus för mig. Jag har redan läst på plats på högskola tidigare och känner mig färdig med den delen i livet. Sedan uppskattar jag flexibiliteten, att kunna jobba när och var jag vill. Det är något jag kommer sträva efter när jag kommer ut i arbetslivet också, åtminstonne på sikt.

Ett av mina stora fritidsintressen är träning, bl.a. thaiboxning, och det är en av anledningarna till att jag bor i Thailand under studietiden. Ytterligare ett intresse är musikproduktion.
